{
  "id": "grade-6",
  "level": 6,
  "title": "VI Одделение",
  "topics": [
    {
      "id": "g6-topic-numbers",
      "title": "Броеви",
      "description": "Разбирање на множества, природни, римски, цели и позитивни рационални броеви.",
      "suggestedHours": 40,
      "nationalStandards": [],
      "concepts": [
        {
          "id": "g6-concept-sets",
          "title": "Множества",
          "description": "Основни поими за множества, нивно претставување и релации меѓу нив.",
          "content": [
            "Поим за множество и елемент, припаѓа (∈), не припаѓа (∉)",
            "Претставување на множества: табеларно, графички и описно",
            "Подмножество (⊆), вистинско подмножество (⊂)",
            "Број на множество (кардинален број), истобројни и еднакви множества",
            "Конечни, бесконечни и празно множество (⌀)"
          ],
          "priorKnowledgeIds": [],
          "assessmentStandards": [
            "Наведува примери на множества. Именува и запишува елементи што припаѓаат или не припаѓаат на дадено множество. Ги претставува множествата на табеларен, графички и описен начин. Одредува број на множество и празно множество. Воочува и запишува подмножество и вистинско подмножество од дадено множество. Разликува истобројни и еднакви множества, и дава соодветни примери. Препознава кои се конечни и бесконечни множества, и дава соодветни примери."
          ],
          "nationalStandardIds": [],
          "activities": [
            "Групирање според својства: Учениците се групираат според насоките на наставникот (на пр. боја на очи, пол, месец на раѓање и сл.) и влегуваат во нацртани (или означени со конец) криви затворени линии на подот, потоа секоја група го именува множеството кое го формира. Учениците работат во групи, добиваат иста комбинација од сликички од разни животни (домашни, диви, на пример: тигар, волк, лисица, мачка, куче, коњ, свиња, кокошка, орел), и прават групирање на животните според различно својство, а потоа објаснуваат зошто некое животно припаѓа или не припаѓа во дадено множество.",
            "Претставување и дискусија: Учениците добиваат множество претставено на табеларен, графички и описен начин (на пр. множеството од самогласки во азбуката), и дискутираат за сличностите и разликите меѓу различните начини на преставување.",
            "Кардинален број: Учениците работат во парови со работен лист со множества, го одредуваат бројот на елементи во множеството и меѓусебно си ја проверуваат точноста.",
            "Подмножество: Учениците работат во групи и ги претставуваат множествата A = {1, 2, 3, 4, 5, 6, 7, 8, 9, 10} и B = {2, 4, 6, 8, 10} со Венов дијаграм, за да ги воведат поимите „подмножество“ (⊆) и „вистинско подмножество“ (⊂). Учениците работат во групи и со помош на конец во форма на Венов дијаграм претставуваат подмножество на дадено множество (пр. извори на светлина, 2Д форми) и дискутираат за елементите.",
            "Истобројни множества: Учениците во парови добиваат „Флеш картички“ со множества и нивниот број на елементи, и треба да ги издвојат множествата со ист број на елементи.",
            "Конечни/Бесконечни множества: Учениците работат во парови со картички на кои се запишани множества, и ги поставуваат во Т табела според тоа дали се конечни или бесконечни множества."
          ]
        },
        {
          "id": "g6-concept-natural-numbers-ext",
          "title": "Природни броеви",
          "description": "Проширено множество на природни броеви и читање на големи броеви.",
          "content": [
            "Проширено множество на природни броеви (N0)",
            "Класа на основни единици, класа на илјади, класа на милиони и милијарди"
          ],
          "priorKnowledgeIds": [],
          "assessmentStandards": [
            "Го запишува множеството на природни броеви (N) и проширеното множество природни броеви (N0). Претставува природни броеви на обележана бројна права (од 0 до 1 000 000). Ја именува месната вредност на секоја цифра на природните броеви до еден милион (или над милион). Разликува месна вредност, позиција и класа при запишување на природни броеви до еден милион (или над милион). Заокружува природни броеви до најблиската 10, 100 или 1000. Подредува и споредува природни броеви до еден милион. Правилно ги користи знаците >, < и =. Го открива правилото за да дополни или продолжи низа од природни броеви."
          ],
          "nationalStandardIds": [],
          "activities": [
            "Бројна права и N0: На хартиена лента залепена на таблата, учениците со самолепливи картички со броеви ги подредуваат броевите. Учениците го запишуваат множеството N, дискутираат дали 0 припаѓа на N, и заклучуваат за проширеното множество N0.",
            "Низи: Учениците работат во групи и со помош на конец и штипки формираат или продолжуваат низа од броеви подредувајќи ги по големина.",
            "Споредување: Учениците работат во парови, извлекуваат по две картички со броеви до 1000000 и ги споредуваат користејќи ги знаците <, =, >.",
            "Класи и позиции: Секој ученик има табела со класи и позиции, еден кажува број, а другите го запишуваат и дискутираат за класата и позицијата на цифрите.",
            "Заокружување: Учениците работат во парови, едниот кажува број до 1000000, а другиот го заокружува до најблиската 10-ка, 100-ка или 1000-ка."
          ]
        },
        {
          "id": "g6-concept-roman-numerals",
          "title": "Римски броеви",
          "description": "Читање и пишување на броеви со римски цифри.",
          "content": [
            "Римски цифри I, V, X, L, C, D, M",
            "Правила за формирање на римски броеви"
          ],
          "priorKnowledgeIds": [],
          "assessmentStandards": [
            "Препознава римски цифри I, V, X, L, C, D, M и ја искажува нивната вредност. Го објаснува читањето и запишувањето на римските броеви. Ги користи римските броеви за бележење на бројни придавки ( лични имиња, месеци, настани од историско значење...)."
          ],
          "nationalStandardIds": [],
          "activities": [
            "Игра за пронаоѓање број: Ученици во парови добиваат картички со арапски цифри, а други со римски цифри (I, V, X, L, C, M), и треба да го состават својот број со римски цифри.",
            "Корекција на равенства: Учениците се натпреваруваат во проверка и корегирање на неточни бројни равенства со римски броеви претставени со чкорчиња."
          ]
        },
        {
          "id": "g6-concept-integers-intro",
          "title": "Цели броеви",
          "description": "Вовед во множеството на цели броеви, позитивни, негативни и спротивни броеви.",
          "content": [
            "Множество на цели броеви (Z)",
            "Позитивни и негативни цели броеви",
            "Претставување на бројна оска",
            "Спротивен број"
          ],
          "priorKnowledgeIds": [],
          "assessmentStandards": [
            "Го запишува множеството на цели броеви (Z). Го објаснува заемниот однос меѓу множествата N, N0, Z+, Z- и Z. Брои нанапред и наназад со негативни цели броеви во чекори по 2, по 3, по 4, по 5,..., 10. Претставува цели броеви на бројна права. Препознава и одредува спротивен број на даден цел број. Подредува и споредува цели броеви. Го наоѓа местото на четирицифрен број на бројната низа од 0 до - 10 000. Продолжува и дополнува низа од цели броеви."
          ],
          "nationalStandardIds": [],
          "activities": [
            "Однос меѓу множествата: Учениците во парови одредуваат и објаснуваат точност на искази за заемниот однос помеѓу множествата N, N0, Z+, Z- и Z.",
            "Броење: Учениците стојат во круг и бројат нанапред и наназад со негативни цели броеви во дадени чекори.",
            "Бројна права: Учениците работат во парови, добиваат креирана бројна права и картички со цели броеви кои треба да ги сместат на точното место.",
            "Споредување и подредување: Учениците подредуваат длабочини на најдлабоки точки на Земјата (негативни броеви) и висините на највисоките планини (позитивни броеви).",
            "Хронологија (Временска лента): Учениците креираат „Временска лента“ со хронолошко подредување на откритија/настани за кои годините се дадени како негативни (пред нашата ера) и позитивни броеви (од нашата ера).",
            "Низи: Учениците во групи формираат подредена бројна низа од 12 цели броеви, или во игра „Пронајди, поправи, дополни“ ја идентификуваат и корегираат грешката во дадени бројни низи со цели броеви и ја продолжуваат низата."
          ]
        },
        {
          "id": "g6-concept-positive-rationals",
          "title": "Позитивни рационални броеви",
          "description": "Проширување и скратување на дропки и поим за размер.",
          "content": [
            "Проширување на дропка",
            "Скратување на дропка, нескратлива дропка",
            "Размер како однос на две величини"
          ],
          "priorKnowledgeIds": [],
          "assessmentStandards": [
            "Брои напред и назад во дропки и децимали, на пример, за 1/4, за 0,2, до цел број (и под нула). Ја именува месната вредност на секоја цифра во децималните броеви со една и две децимали. Заокружува децимален број со две децимали на една децимала или на цел број. Запишува мешан број во дропка и обратно. Го наоѓа местото на мешаните броеви меѓу природните броеви на бројната права. Претвора дропка во децимален број со делење. Проширува и скратува дропка до нескратлива дропка. Споредува дропки и децимални броеви со најмногу две децимали во секојдневен контекст. Проверува еднаквост на дропки. Ги изразува 1/2, 1/4, 1/5, 1/10 и 1/100 како проценти и обратно, во секојдневен контекст. Одредува проценти од форми и природни броеви. Решава едноставни проблеми со размер."
          ],
          "nationalStandardIds": [],
          "activities": [
            "Броење и низи: Учениците се наредени во колона и усно ја продолжуваат низата со дропки и децимални броеви.",
            "Месна вредност: Учениците користат картончиња со цифри во табела со месни вредности и објаснуваат како се менува месната вредност на цифрите при поместување.",
            "Заокружување: Учениците во парови влечат картички со цифри, составуваат децимален број и го заокружуваат на една децимала и/или цел број.",
            "Мешани броеви и дропки (Меморија): Учениците во групи играат „Меморија“ за да поврзат мешан број со неговиот запис како дропка.",
            "Позиционирање на бројна права: Учениците играат „Игра со штипки“, каде ја закачуваат картичката со мешан број на точната позиција на конецот со природни броеви (бројна права).",
            "Претворање дропка во децимален број: Учениците дискутираат како калкулатор ја прикажува дропката (пр. 1/5 како 0,2) и работат во парови на задачи за претворање на дропка во децимален број преку делење.",
            "Проширување/Скратување: Учениците во групи користат 2Д форма (круг) поделена на различни начини за да дискутираат за еднаквоста на дропките, проширувањето и скратувањето до нескратлива дропка.",
            "Споредување: Учениците работат во групи, споредуваат дропки и мешани броеви од реални ситуации (пр. делови од пица, маса во kg) и го образложуваат одговорот.",
            "Проценти: Учениците по групи избираат стратегија за решавање задачи од реален контекст со проценти и дропки (пр. губење маса при сушење, дел од ученици кои тренираат кошарка). Учениците добиваат задача да обојат 10% од мрежа со квадратчиња, да го запишат како дропка и да споредат. Учениците во група на флипчарт ги објаснуваат постапките при пресметување процент на ученици според вкусот на сладолед.",
            "Размер: Учениците работат во парови, одредуваат размери од секојдневни ситуации (пр. сооднос момчиња/девојчиња) и составуваат рецепти со зголемување/намалување на состојките."
          ]
        }
      ]
    },
    {
      "id": "g6-topic-geometry",
      "title": "Геометрија",
      "description": "Основни геометриски поими за отсечки, агли, кружници, многуаголници и трансформации.",
      "suggestedHours": 40,
      "nationalStandards": [],
      "concepts": [
        {
          "id": "g6-concept-line-segment-angle",
          "title": "Отсечка и агол",
          "description": "Симетрали, операции со отсечки и видови агли според заемна положба.",
          "content": [
            "Симетрала на отсечка и симетрала на агол",
            "Графичко и аритметичко собирање на отсечки",
            "Соседни, напоредни, накрсни, комплементни и суплементни агли"
          ],
          "priorKnowledgeIds": [],
          "assessmentStandards": [
            "Одредува и споредува должина на отсечки. Собира и одзема отсечки (графички и аритметички). Црта паралелни и нормални прави со геометриски прибор. Дефинира и црта симетрала на отсечка. Одредува растојание од точка до права. Чита, бележи и именува елементи на агол. Препознава и разликува: соседни, напоредни и накрсни агли. Дефинира и црта симетрала на агол. Црта агол еднаков на даден агол. Објаснува кои агли се комплементни, а кои суплементни. Проценува големина на агол и ја проверува проценката со агломер."
          ],
          "nationalStandardIds": [],
          "activities": [
            "Отсечка и проценка: Учениците добиваат дрвени стапчиња, ја проценуваат нивната должина, ја запишуваат проценката, ги подредуваат, а потоа со мерење ја проверуваат проценката.",
            "Паралелни/Нормални прави: Учениците работат во парови, цртаат произволна права, а другиот црта паралелна или нормална права користејќи два триаголника.",
            "Симетрала на отсечка: Учениците цртаат отсечка, ја наоѓаат средишната точка и во таа точка цртаат нормална права за да ја дефинираат симетралата на отсечката.",
            "Растојание од точка до права: Ученици се распоредуваат на подот (еден настрана од права, други на права), користат метро за да ги измерат растојанијата и го одредуваат најкраткото растојание.",
            "Елементи на агол: Учениците добиваат цртеж со повеќе полуправи со заедничка почетна точка и ги запишуваат сите агли и нивните елементи.",
            "Класификација на агли: Учениците во групи добиваат наставен лист со цртежи на соседни, напоредни и накрсни агли и табела за да ги идентификуваат нивните својства.",
            "Симетрала на агол: Учениците во групи цртаат агол, а потоа со агломер го делат на два еднакви дела цртајќи полуправа (симетрала).",
            "Проценка и цртање агли: Преку техниката „Аквариум“, учениците вежбаат проценка, мерење и цртање на агли еднакви на даден агол.",
            "Комплементни/Суплементни: Учениците добиваат работен лист со соседни агли и со мерење бараат парови чиј збир е 90° или 180°."
          ]
        },
        {
          "id": "g6-concept-circle",
          "title": "Круг",
          "description": "Основни елементи на кружница и круг.",
          "content": [
            "Кружница и круг",
            "Центар, радиус, дијаметар, тетива"
          ],
          "priorKnowledgeIds": [],
          "assessmentStandards": [
            "Ги објаснува поимите: кружница и центар на кружница, круг, радиус, дијаметар и тетива. Препознава и црта радиус, тетива и дијаметар на кружница. Црта круг со даден радиус или дијаметар. Препознава и црта заемни положби на точка и кружница, на права и кружница и на две кружници."
          ],
          "nationalStandardIds": [],
          "activities": [
            "Цртање кружници: Учениците во групи цртаат кружници со „шестар“ изработен од стиропор, конец и молив.",
            "Елементи на кружница: На нацртаните кружници, учениците обележуваат центар, цртаат радиус, дијаметар и тетива, и запишуваат опис за сите поими.",
            "Креативно цртање: Учениците се натпреваруваат во цртање на интересни форми составени од кружници и нивните елементи.",
            "Математички диктат: Учениците индивидуално цртаат кружница со даден дијаметар, обележуваат точка и цртаат тетива и радиус.",
            "Заемна положба (Вртелешка): Преку техниката „Вртелешка“, групите ги откриваат и запишуваат заклучоците за заемните положби на точка и кружница, права и кружница, и две кружници."
          ]
        },
        {
          "id": "g6-concept-polygon",
          "title": "Многуаголник",
          "description": "Дијагонали, значајни точки и линии кај триаголник.",
          "content": [
            "Број на дијагонали на многуаголник",
            "Висина (ортоцентар), тежишна линија (тежиште) кај триаголник",
            "Симетрала на агол и страна, впишана и опишана кружница",
            "Внатрешни и надворешни агли на триаголник"
          ],
          "priorKnowledgeIds": [],
          "assessmentStandards": [
            "Класифицира многуаголници според два или три критериуми (број на страни, темиња и агли, големина на агли). Пресметува број на дијагонали на многуаголник. Ги објаснува поимите висина на триаголник, ортоцентар, тежишна линија, тежиште, симетрала на агол и симетрала на страна кај триаголник. Одредува центар на впишана и центар на опишана кружница на триаголник. Опишува и впишува кружница во даден триаголник. Решава едноставни задачи во кои се користи односот меѓу аглите и страните на триаголникот. Донесува заклучоци за големината на аглите и должината на страните кај различни видови триаголници со користење на односот меѓу страните и аглите на триаголникот. Проверува дали збирот на аглите во триаголник е 180° и го користи во решавање на задачи. Одредува големина на внатрешни и надворешни агли во триаголник."
          ],
          "nationalStandardIds": [],
          "activities": [
            "Класификација: Учениците работат во групи (диференциран пристап) – една група користи картички со многуаголници, друга работи со геотабла, а трета со милиметарска хартија, за да извршат класификација.",
            "Број на дијагонали (Ракувања): Учениците ја играат играта „Ракувања“ (стојат како темиња на многуаголник) за да донесат заклучок за бројот на дијагонали од едно теме и вкупниот број на дијагонали.",
            "Висина и ортоцентар: Учениците во парови работат на работен лист со 3 триаголници, одредуваат растојание од теме до спротивна страна (висина), ги повлекуваат висините и дискутираат за пресекот (ортоцентар).",
            "Тежишна линија и тежиште: Учениците цртаат триаголник, цртаат тежишни линии и запишуваат заклучок за пресекот (тежиште).",
            "Балансирање: Учениците од картон изработуваат триаголници, го наоѓаат тежиштето и се обидуваат да го балансираат на врвот од молив.",
            "Однос страни-агли: Половина од групите цртаат триаголници според страни, ги мерат аглите и донесуваат заклучоци за односот страни-агли; другата половина работи обратно.",
            "Збир на агли: Учениците во парови изработуваат триаголник од хартија, ги сечат аглите и ги придвижуваат до заедничко теме за да донесат заклучок за збирот на аглите (180°).",
            "Решавање проблеми: Учениците во парови решаваат проблеми со видови триаголници, подредување страни според висините, одредување агли и сл."
          ]
        },
        {
          "id": "g6-concept-2d-3d-forms",
          "title": "Врска меѓу 2Д и 3Д форми",
          "description": "Претставување на 3Д форми со мрежи.",
          "content": [
            "Мрежа на цилиндар"
          ],
          "priorKnowledgeIds": [],
          "assessmentStandards": [
            "Црта и опишува 3Д форми. Ги именува и опишува 2Д формите од кои е составена 3Д формата. Црта мрежа на 3Д форми (призма, пирамида и цилиндар). Изработува 3Д форми од дадени мрежи."
          ],
          "nationalStandardIds": [],
          "activities": [
            "Цртање и софтвер: Учениците цртаат 3Д форми со геометриски прибор и со користење на образовен софтвер (Mathigon, GeoGebra и сл.).",
            "Книга со факти: Учениците изработуваат заедничка книга со факти за 3Д форми: цртеж, мрежа, број на темиња, рабови, ѕидови и опис на 2Д формите.",
            "Класификација: Учениците класифицираат 3Д форми во Керолов и Венов дијаграм според критериуми.",
            "Игра „Погоди ја мојата 3Д форма“: Учениците во парови ја играат играта „Погоди ја мојата 3Д форма“ поставувајќи прашања со одговор „да“ или „не“.",
            "Макети: Учениците во мали групи изработуваат макети на објекти/предмети од реалното опкружување со 3Д форми."
          ]
        },
        {
          "id": "g6-concept-position-movement",
          "title": "Положба, насока и движење",
          "description": "Вовед во трансформацијата ротација.",
          "content": [
            "Центар на ротација, агол на ротација",
            "Ротација на точка и отсечка (оригинал, слика)"
          ],
          "priorKnowledgeIds": [],
          "assessmentStandards": [
            "Чита и внесува координати на точки во сите квадранти од координатниот систем. Одредува положба на многуаголник со осна симетрија, транслација или со ротација за 90° околу едно негово теме во координатен систем. Ја објаснува промената на координатите на темињата на многуаголник при осна симетрија (во однос на координатните оски или во однос на прави паралелни со оските), транслација и ротација. Идентификува и опишува движење при дадени координати на темињата на многуаголникот и неговата слика."
          ],
          "nationalStandardIds": [],
          "activities": [
            "Дизајнирање форми: Учениците дизајнираат форми (стрелка, ѕвезда и сл.) задавајќи ги со координати на темињата, а другарчето ја претставува формата во координатен систем.",
            "Движење: Учениците движат многуаголници по дадени насоки во координатен систем (користејќи и геометриски софтвер GeoGebra).",
            "Дизајнирање лого: Учениците дизајнираат лого со примена на движење на многуаголник (осна симетрија, ротација) и го запишуваат секој чекор (алгоритам).",
            "Промена на координати: Учениците во парови испитуваат промена на координатите на точка при геометриска трансформација, ги запишуваат во табела и споредуваат.",
            "Поврзување картички: Учениците поврзуваат картички на кои е зададена промена на координатите со картички со опис на соодветната геометриска трансформација.",
            "Идентификување движење (Вртелешка): Преку техниката „Вртелешка“, учениците вежбаат идентификување и опишување на геометриска трансформација при дадени координати на 2Д форма и нејзината слика."
          ]
        }
      ]
    },
    {
      "id": "g6-topic-operations",
      "title": "Операции со броеви",
      "description": "Извршување операции со природни броеви, деливост и операции со позитивни рационални броеви.",
      "suggestedHours": 55,
      "nationalStandards": [],
      "concepts": [
        {
          "id": "g6-concept-ops-natural-ext",
          "title": "Операции во проширеното множество на природните броеви",
          "description": "Решавање на равенки и пресметување вредност на изрази во множеството N0.",
          "content": [
            "Равенки",
            "Својства на операции",
            "Бројни изрази"
          ],
          "priorKnowledgeIds": [],
          "assessmentStandards": [
            "Собира и одзема броеви од кој еден е блиску до број делив со 10, 100 или 1000.",
            "Собира и одзема броеви до 1 000 000 (или над 1 000 000).",
            "Множи број со полни десетки, стотки или илјади.",
            "Множи два броја од кои едниот е блиску до полна десетка или стотка.",
            "Множи со преполовување на еден број и удвојување на другиот број.",
            "Множи двоцифрен, трицифрен и четирицифрен број со едноцифрен или двоцифрен број.",
            "Дели двоцифрен или трицифрен број со едноцифрен број, вклучувајќи и делење со остаток.",
            "Дели броеви до 1 000 000 со двоцифрен број.",
            "Ги применува својствата (комутативно, асоцијативно и дистрибутивно) кои се однесуваат на операциите собирање, одземање, множење и делење.",
            "Решава равенки со користење на операции во N0 и нивните својства.",
            "Пресметува вредност на броен израз во N0 со загради и без загради.",
            "Проценува вредност на збир, разлика, производ или количник и ја проверува проценката со пресметување."
          ],
          "nationalStandardIds": [],
          "activities": [
            "Собирање/Одземање (проценка): Учениците решаваат задачи со собирање и одземање на броеви од кои еден е блиску до број делив со 10, 100 или 1000 (пр. 27397+265 или 5678-1996).",
            "Учениците со проценка споредуваат вредност на едноставни бројни изрази (пр. 69347 + 8747 и 99267 – 9258).",
            "Учениците се натпреваруваат во формирање на собироци/разлики од извлечени цифри, чиј збир е најблиску до зададениот број.",
            "Множење/Делење (полни 10-ки): Учениците пополнуваат „синџири“ со множење/делење со 10, 100 или 1000.",
            "Учениците откриваат непознати цифри во равенки за еднакви производи од полни десетки/стотки.",
            "Учениците решаваат задачи за множење со број кој е блиску до полна десетка, стотка или илјада (пр. 2523 * 203).",
            "Својства на множење: Учениците во групи решаваат сложувалка Тарсија со преполовување на едниот и дуплирање на другиот множител.",
            "Множење и делење: Учениците формираат броеви од картички со цифри, ги множат и проверуваат со калкулатор.",
            "Учениците составуваат верига од картички со прашања и одговори за делење.",
            "Учениците решаваат проблеми од секојдневен контекст со делење (пр. пресметување рати за телефон).",
            "Комутативност/Асоцијативност/Дистрибутивност: Учениците дискутираат за комутативност и асоцијативност на активности од секојдневен контекст (пр. облекување).",
            "Учениците вежбаат примена на својствата за решавање задачи на едноставен начин или за одредување непознат број во пресметка.",
            "Равенки и изрази: Учениците играат „Аквариум“ за решавање равенки во N0.",
            "Учениците составуваат дваесет бројни изрази со вредност од 1 до 20 користејќи две цифри и две операции.",
            "Учениците пресметуваат вредност на бројни изрази со загради и без загради во групи, и објаснуваат како ја добиле вредноста."
          ]
        },
        {
          "id": "g6-concept-divisibility",
          "title": "Деливост на природни броеви",
          "description": "Разбирање на поимите прост и сложен број, множители, делители и содржатели.",
          "content": [
            "Прости броеви",
            "Сложени броеви",
            "Признаци за деливост",
            "НЗД и НЗС"
          ],
          "priorKnowledgeIds": [],
          "assessmentStandards": [
            "Ги објаснува и ги користи поимите: множител, делив, делител и содржател.",
            "Разложува двоцифрен број на множители.",
            "Ги набројува простите броеви до 20 и ги одредива сите прости броеви помали од 100.",
            "Претставува сложен број како производ од прости броеви.",
            "Ги искажува и применува признаците за деливост со 2, 3, 4, 5, 6, 8, 9, 10.",
            "Одредува содржатели и делители на даден природен број.",
            "Одредува најголем заеднички делител и најмал заеднички содржател на дадени природни броеви."
          ],
          "nationalStandardIds": [],
          "activities": [
            "Поими за деливост: Учениците формулираат вистинити и невистинити тврдења користејќи ги поимите множител, делител, делив и содржател.",
            "Разложување: Учениците цртаат или изработуваат „Пајак од множители“ за даден број (парови множители).",
            "Прости броеви: Учениците користат интерактивно Ератостеново сито или табела „Стотка“ за да ги одредат простите броеви помали од 100.",
            "Сложени броеви: Учениците претставуваат сложен број како производ од прости множители изработувајќи „Дрво на делители“.",
            "Признаци за деливост: Учениците во групи запишуваат броеви деливи со дадени броеви (пр. 2, 9, 4, 10) и се обидуваат да откријат клучно својство (признаци за деливост).",
            "Содржатели и делители (Игра): Учениците играат „Содржатели и делители“ со запишување на низа каде секој следен член е делител или содржател на претходниот.",
            "Керолов дијаграм: Учениците пополнуваат Керолов дијаграм со делители (или содржатели) за дадени броеви (пр. 20 и 60).",
            "Загатки: Учениците решаваат едноставни загатки со примена на признаците за деливост.",
            "Шаблони: Учениците запишуваат подолга низа од содржатели за даден број и анализираат шаблони кај цифрата на единици.",
            "Игра „4 содржатели“: Учениците играат „4 содржатели“ пополнувајќи табела така што не треба да има 4 соседни полиња кои се содржатели на ист број.",
            "НЗС/НЗД (Коцката е фрлена): Со техниката „Коцката е фрлена“, учениците фрлаат коцка за да изберат два (или повеќе) броја од табела и потоа бараат НЗС (или НЗД) на избраните броеви."
          ]
        },
        {
          "id": "g6-concept-ops-with-rationals",
          "title": "Операции со позитивни рационални броеви",
          "description": "Собирање, одземање, множење и делење на дропки и децимални броеви.",
          "content": [
            "Собирање и одземање дропки",
            "Собирање и одземање децимални броеви",
            "Множење и делење децимални броеви"
          ],
          "priorKnowledgeIds": [],
          "assessmentStandards": [
            "Собира и одзема дропки со ист именител.",
            "Одредува парови децимални броеви со една децимала чиј збир е 10 и парови децимални броеви со две децимали чиј што збир е 1.",
            "Ја користи месната вредност и фактите за броеви за да собира и одзема парови децимални броеви со една или две децимали.",
            "Собира и одзема децимални броеви со една децимала, од кој еден е блиску до цел број.",
            "Собира и одзема броеви со ист или различен број на децимали.",
            "Множи децимални броеви со една децимала.",
            "Дели децимален број со две децимали со едноцифрен број.",
            "Проценува вредност на збир, разлика, производ или количник и ја проверува проценката со пресметување."
          ],
          "nationalStandardIds": [],
          "activities": [
            "Собирање/Одземање дропки: Учениците решаваат проблеми со собирање и одземање на дропки со ист именител од секојдневен контекст (пр. дел од патот, вкупно овошје).",
            "Собирање/Одземање децимални броеви: Учениците објаснуваат за врската меѓу збировите на цели броеви и збировите на децимални броеви (пр. 3+7 и 0,3+0,7).",
            "Учениците во парови одредуваат другиот собирок за да се добие збир 10 или 1.",
            "Учениците запишуваат други равенства (збирови, разлики) кои може да се добијат слично како 12+34=46 и 1,2+3,4=4,6.",
            "Учениците дискутираат за собирање и одземање на броеви блиску до цел број (пр. 3,5+9,9).",
            "Учениците играат „Откриј ја шифрата на сефот“ со решавање задачи за собирање/одземање децимални броеви.",
            "Учениците играат „Бинго“ со решавање задачи за собирање или одземање на децимални броеви.",
            "Учениците собираат децимални броеви (до 3 децимали) во контекст на мерење (пр. споредување должини на скокови).",
            "Множење/Делење децимални броеви: Учениците во групи запишуваат заклучоци за врската меѓу множителите и производите (пр. 3 * 4 = 12 и 0,3 * 0,4 = 0,12) и го користат за множење (пр. 1,5 * 4,3).",
            "Учениците дискутираат за постапката на делење на децимален број со една децимала преку мерни броеви (пр. периметар на триаголник/квадрат).",
            "Проценка и решавање проблеми: Учениците во парови самостојно го проценуваат резултатот на дадени проблеми, а потоа заеднички ја прикажуваат постапката и ја проверуваат проценката (пр. дали има доволно лента, колку рамки може да се изработат, вкупна маса на продукти)."
          ]
        }
      ]
    },
    {
      "id": "g6-topic-measurement",
      "title": "Мерење",
      "description": "Работа со мерни единици за должина, маса, зафатнина, време, пари и плоштина.",
      "suggestedHours": 30,
      "nationalStandards": [],
      "concepts": [
        {
          "id": "g6-concept-length-mass-volume",
          "title": "Должина, маса и зафатнина",
          "description": "Претворање, проценка, споредување и решавање проблеми со мерни единици.",
          "content": [
            "декаметар (dkm), хектометар (hm)",
            "дециграм (dg), центиграм (cg), милиграм (mg), хектограм (hg)",
            "декалитар (dkl), хектолитар (hl), килолитар (kl)"
          ],
          "priorKnowledgeIds": [],
          "assessmentStandards": [
            "Ја користи основната мерна единица за должина, маса или зафатнина за да запише поголеми во помали мерни единици и обратно.",
            "Запишува мерења на должина, маса и зафатнина како едноимени и повеќеимени броеви.",
            "Претвора една во друга соодветна мерна единица, користејќи и децимални броеви до три децимали.",
            "Проценува должина, маса и зафатнина и со мерење ја проверува својата проценка.",
            "Споредува мерења на должина, маса и зафатнина.",
            "Пресметува периметар на многуаголници.",
            "Решава проблеми со должина, маса и зафатнина."
          ],
          "nationalStandardIds": [],
          "activities": [
            "Претворање единици (Меморија/Тарсија): Учениците играат „Меморија“ за пронаоѓање парови од соодветно претворени мерни единици.",
            "Учениците решаваат сложувалка Тарсија со претворање мерни единици.",
            "Едноимени/Повеќеимени броеви: Учениците претвораат едноимени броеви во повеќеимени или обратно користејќи ја техниката „Размисли, Размени и Дискутирај“.",
            "Мерење и запишување: Учениците во групи мерат должини на предмети во училницата и резултатите ги запишуваат како повеќеимени или едноимени броеви (до три децимални места).",
            "Проценка и периметар: Учениците во парови цртаат триаголник, го разменуваат, го проценуваат должините на страните, мерат и го пресметуваат периметарот.",
            "Маса: Секој ученик ја проценува масата на својот ранец, а потоа ги мерат на вага и ги подредуваат вредностите.",
            "Решавање проблеми: Учениците во групи решаваат задачи со должина (пливање во базен, во километри), маса (купување продукти) и зафатнина (вино во подрум)."
          ]
        },
        {
          "id": "g6-concept-time",
          "title": "Време",
          "description": "Работа со единици за време и пресметување на временски интервали.",
          "content": [
            "секунда, минута, час, ден, недела, месец, година, деценија, век",
            "24-часовен распоред",
            "календар"
          ],
          "priorKnowledgeIds": [],
          "assessmentStandards": [
            "Го запишува соодносот меѓу малите и големите мерни единици за време (секунда, минута, час, ден, недела, месец, година, деценија и век).",
            "Претвора една единица за мерење на времето во друга.",
            "Споредува време на дигитален и аналоген часовник.",
            "Чита и користи распоред (програма) направен за 24 часа.",
            "Користи календар за да пресмета временски интервали во денови, недели или месеци.",
            "Пресметува временски интервали во секунди, минути, часови, денови, месеци и години."
          ],
          "nationalStandardIds": [],
          "activities": [
            "Претворање единици (Верига): Учениците играат „Верига“ со картички со прашања и одговори за односот и претворањето на мерните единици за време (пр. сооднос месеци/година, деценија/век).",
            "Распоред: Учениците прават свој личен распоред за 24 часа во табела, а потоа проверуваат колку го следеле.",
            "Планирање прошетка: Учениците во мали групи планираат еднодневна прошетка во европска метропола користејќи мапа и возен ред (временски интервали).",
            "Пресметување интервали (Календар): Учениците во парови решаваат задачи со користење на календар за пресметување временски интервали во денови, месеци и години (пр. колку време поминало од светско првенство).",
            "Решавање проблеми: Учениците претвораат едноимени броеви во повеќеимени (пр. 5255 мин) и решаваат проблеми со време (пр. доцнење на воз, работно време)."
          ]
        },
        {
          "id": "g6-concept-money",
          "title": "Пари",
          "description": "Претворање и споредување на различни валути.",
          "content": [
            "валута",
            "курсна листа",
            "евро, центи"
          ],
          "priorKnowledgeIds": [],
          "assessmentStandards": [
            "Претвора цени од една во друга валута.",
            "Споредува цени запишани во различни валути."
          ],
          "nationalStandardIds": [],
          "activities": [
            "Игра „Пронајди пар“: Учениците играат „Пронајди пар“ со картички со цени во денари и евра, за да формираат табела на еднакви цени.",
            "Претворање валути: Учениците решаваат задачи со претворање на цени на производи од евра во денари и обратно користејќи курсна листа (може да користат конвертор на валути)."
          ]
        },
        {
          "id": "g6-concept-area",
          "title": "Плоштина на 2Д форми",
          "description": "Мерни единици за плоштина и пресметување плоштина на правоаголник и триаголник.",
          "content": [
            "милиметар квадратен (mm2), декаметар квадратен (dkm2), хектометар квадратен (hm2), километар квадратен (km2)",
            "Плоштина на триаголник"
          ],
          "priorKnowledgeIds": [],
          "assessmentStandards": [
            "Ја користи основната мерна единица за плоштина за да запише поголеми во помали мерни единици и обратно.",
            "Претвора од поголема во помала мерна единица за плоштина, и обратно до три децимали.",
            "Пресметува плоштина на форми, кои може да се поделат на правоаголници.",
            "Пресметува плоштина на правоаголен триаголник a*b/2.",
            "Проценува плоштина на неправилен многуаголник во квадратна мрежа, а потоа ја проверува проценката со броење на квадрати."
          ],
          "nationalStandardIds": [],
          "activities": [
            "Дијаграми за претворање: Учениците изработуваат прецизни дијаграми за претворање на мерните единици за плоштина.",
            "Игра „Меморија“: Учениците во парови играат „Меморија“ за да пронајдат парови со еднакви именувани броеви за плоштина во помала и поголема мерна единица.",
            "Точност на равенства: Учениците добиваат работен лист со равенства за претворање мерни единици за плоштина, ги групираат во „Т табела“ според точноста и ги корегираат неточните.",
            "Плоштина на сложени форми: Учениците од плочки во правоаголна форма формираат сложени форми и ја пресметуваат нивната плоштина и периметар.",
            "Учениците во групи пресметуваат периметар и плоштина на иста 2Д форма со делење на правоаголници.",
            "Решавање проблеми (Галерија): Учениците решаваат различен проблем за периметар и плоштина во реален контекст (пр. плочки за поплочување, плоштина на патека, боја за ѕид) и преку техниката „Галерија“ ги прегледуваат решенијата.",
            "Плоштина на триаголник: Учениците во групи откриваат постапка за пресметување на плоштина на правоаголен триаголник (со превиткување и сечење на правоаголник).",
            "Проценка на плоштина: Учениците проценуваат плоштина на неправилни многуаголници нацртани во квадратна мрежа и ја проверуваат проценката со броење.",
            "Проект „Идеално детско игралиште“: Учениците во групи изработуваат проект-скица на детско игралиште."
          ]
        }
      ]
    },
    {
      "id": "g6-topic-data",
      "title": "Работа со податоци",
      "description": "Собирање, организирање, претставување, толкување податоци и веројатност.",
      "suggestedHours": 15,
      "nationalStandards": [],
      "concepts": [
        {
          "id": "g6-concept-data-handling",
          "title": "Читање, собирање, организирање, средување и претставување на податоци",
          "description": "Работа со табели, дијаграми и пресметување на ранг, медијана и аритметичка средина.",
          "content": [
            "Ранг",
            "Медијана",
            "Аритметичка средина",
            "Табели и дијаграми (кружен, столбест, линиски)"
          ],
          "priorKnowledgeIds": [],
          "assessmentStandards": [
            "Чита податоци од табели и дијаграми (кружен, столбест, линиски).",
            "Избира начин на собирање податоци, собира и селектира податоци.",
            "Претставува податоци со табели на честота.",
            "Избира дијаграм (столбест, линиски) за претставување на податоци и го објаснува.",
            "Толкува податоци и донесува заклучоци.",
            "Објаснува што е ранг, медијана и аритметичка средина.",
            "Одредува мод, ранг, медијана и аритметичка средина.",
            "Донесува заклучоци според модот, рангот, медијаната и аритметичката средина за податоците."
          ],
          "nationalStandardIds": [],
          "activities": [
            "Анализа на дијаграми (Коцка): Учениците во три групи ги анализираат видовите дијаграми (кружен, столбест и линиски) преку техниката „Коцка“.",
            "Составување/Одговарање на прашања: Учениците во мали групи добиваат табели и дијаграми, составуваат прашања, ги разменуваат листовите и одговараат на прашањата.",
            "Избор на дијаграм: Наставникот прикажува множества податоци, а учениците со кревање картички го покажуваат својот избор на соодветен дијаграм.",
            "Статистички мерки (Меморија): Учениците поврзуваат парови картички кои се состојат од множество податоци и картичка со вредностите на нивните статистички мерки.",
            "Толкување податоци: Учениците во парови добиваат линиски дијаграми за освоени бодови на екипи и извлекуваат заклучоци.",
            "Дополнување податоци: Учениците дополнуваат податоци кои недостасуваат во множество, за кои се дадени вредностите на статистичките мерки.",
            "Заклучоци: Учениците во парови дискутираат и објаснуваат заклучоци за податоци од секојдневен контекст.",
            "Просечна вредност: Учениците добиваат исечоци од весници или брошури каде се среќава поимот „просек“ и дискутираат како го разбираат.",
            "Истражување: Учениците во групи планираат и реализираат едноставно истражување во тек на два часа, собираат податоци во табела, ги претставуваат со дијаграм и ги пресметуваат статистичките мерки."
          ]
        },
        {
          "id": "g6-concept-probability",
          "title": "Веројатност за случување на настан",
          "description": "Разликување на сигурни, невозможни и еднакво веројатни настани.",
          "content": [
            "Сигурен настан",
            "Неможен настан",
            "Еднаква веројатност"
          ],
          "priorKnowledgeIds": [],
          "assessmentStandards": [
            "Групира настани кои секогаш ќе се случат или никогаш нема да се случат и настани кои имаат иста веројатност да се случат.",
            "Дава примери на настани кои ќе се случат или не и настани кои имаат иста веројатност да се случат."
          ],
          "nationalStandardIds": [],
          "activities": [
            "Споредување веројатност (Минутна работа): Преку техниката „Минутна работа“, учениците одредуваат дали дадени настани имаат иста веројатност да се случат.",
            "Групирање настани: Учениците работат во пар во заедничка табела, запишуваат настани кои сигурно ќе се случат, нема да се случат и два настани кои имаат иста веројатност да се случат."
          ]
        }
      ]
    }
  ]
}
